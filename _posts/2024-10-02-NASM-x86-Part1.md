---
title: NASM x86 Part 1
description: Assembly konu anlatımı 1
date: 2024-10-02
categories: [Programlama]
img_path: /assets/content-img/nasm-part-1
tags: [Assembly]
mermaid: true
image:
  path: preview.jpg

---
### Nasm Nedir?

**NASM (Netwide Assembler)**, x86 ve x86-64 mimarileri için bir açık kaynak assembly dilidir. NASM, x86 mimarisinde yazılmış assembly kodlarını makine diline çeviren bir derleyicidir.Düşük seviyede programlama yaparak işlemci üzerinde doğrudan kontrol sağlar. 

### Section Nedir? 
Section, bir programın veya dosyanın belirli bir işlevi yerine getiren veya belirli bir türdeki verileri saklayan bölümüdür. Her section, belirli bir amaç için kullanılır ve bu sayede programın yapısı daha düzenli ve yönetilebilir hale gelir.

### Sections
  1. **.data:** Bu bölüm, programda kullanılacak sabit ve değişken verilerin tanımlandığı yerdir.Global ve statik değişkenler burada tanımlanır. 
  2. **.bss:** Bu bölüm, başlangıçta değeri sıfır olan veya belirsiz olan değişkenlerin tanımlandığı yerdir.Bellek tahsisi yapar, ancak bu bölümde bellek alanı için herhangi bir değer atanmaz.
  3. **.text:** Fonksiyonlar ve işlemler burada tanımlanır.Programın yürütülebilir kodunun bulunduğu bölümdür. 

### Register Nedir ?
Genel amaçlı registerlar (General Purpose Registers - GPRs), işlemcinin çeşitli veri türlerini depolamak ve işlemek için kullandığı registerlardır. Bu registerlar, programın çalışması sırasında aritmetik ve mantıksal işlemler, veri transferleri gerçekleştirir.

### Genel registerlar:
- EAX	Aritmetik işlemler için kullanılan ana registerdır.
- EBX	Veri saklamak ve adresleme için kullanılır.
- ECX	Sayıcı register olarak kullanılır; döngü işlemleri için idealdir.
- EDX	Genişletilmiş veriler ve I/O işlemleri için kullanılır.
- ESI	Veri kaynak göstericisi olarak kullanılır.
- EDI	Veri hedef göstericisi olarak kullanılır.
- ESP	Yığın işaretçisi, yığın belleğin üst kısmını gösterir.
- EBP	Yığın çerçevesini tutar, fonksiyonlar arası parametreleri saklamak için kullanılır.

#### Ekrana değişken ile yazı yazdırma örneği.
![1](1.jpg){: w="400" h="400"}


section **.data** bölümüne tanımlanan msg değişkenini tanımladık.
**mov eax, 4** komutu, write sistem çağrısını belirtir yani ekrana mesajı bastırmak için kullanılan çağrıdır.  
**mov ebx, 1** komutu, çıktının **stdout** **(standart çıkış)** olduğunu gösterir. 1, terminal için dosya tanımlayıcısıdır.  
**mov ecx, msg** komutu, yazdırılacak mesajın adresini **ecx** registerına atar.  **mov edx, 13** komutu, yazdırılacak mesajın uzunluğunu belirtir.  
**int 0x80** syscall anlamına gelmektedir **sys_write** ekrana yazdırma çağrısını çağırır ve ekrana mesajı bastırır.

![1](2.jpg){: w="200" h="200"}

### Registerlar Üzerinde Dört İşlem
#### Registerlar üzerinde toplama işlemi
![1](3.jpg){: w="400" h="400"}

**Mov** komutu ile **eax** register’a 5 değeri yüklenir.Daha sonra **ecx** register’a 10 değeri yüklenir.**Add** komutu Assembly dilinde operandlar arasında toplama işlemine karşılık gelir. Burada ise **eax+ecx** değeri toplanarak eax yeni değeri register a yazdırılır. Eax yeni değeri **0XF** (decimal karşılığında 15) olur.

#### Registerlar üzerinde çıkarma işlemi
![1](4.jpg){: w="400" h="400"}

Çıkarma işleminde **sub** komutu kullanılır registerlara gerekli değerleri atadıktan sonra sub ile **eax-ecx** ile çıkarma işlemi yapılır. Bunun sonucunda eax yeni değeri (0x7) decimal karşılığı 7 olarak atamış olur.

#### Registerlar üzerinde çarpma işlemi
![1](5.jpg){: w="400" h="400"}

**mul** komutu tek bir operand ile çalışır. İlk çarpan olarak **eax**'deki değeri kullanır. Komut, **eax**'deki değeri, operand olarak verilen **ecx**'deki değerle çarpar. Bu işlem sonucunda, **eax** registerının yeni değeri 25 olur (hexadecimal olarak 0x19).

#### Registerlar üzerinde bölme işlemi
![1](6.jpg){: w="400" h="400"}

**Div** komutunda, bölünen değer her zaman **eax** ve **edx** register'larında tutulur; **div ecx** komutu, **eax'deki** değeri **ecx** deki değere böler. Bu işlem sonucunda bölüm, **eax** register'ına, kalan ise **edx** register'ına yazılır. Yani, 16'nın 3'e bölünmesiyle **eax** 5 olurken, kalan 1 **edx'e** kaydedilir.
